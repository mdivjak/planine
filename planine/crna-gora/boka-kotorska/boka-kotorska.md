---
layout: default
---

# Boka kotorska

## Šanik tvrđava

Put do starta staze ide serpentinama iznad Risna koje su većim delom asfaltirane.
Poslednji deo vožnje (otprilike 2km) je makadam za koji je potreban terenac. Sa strane puta je neobezbeđena litica i nije prijatno za vožnju.

Staza je širok makadam koji je bezbedan za hodanje. Sa strane je neobezbeđena litica. Staza je dovoljno široka da može da se hoda bez približavanja litici ukoliko je nekome problem. Sve vreme se pruža prelep pogled na Boku Kotorsku.

Duž staze postoje table koje opisuju istoriju staza i tvrđava. Austrougarska vojska je krajem devetnaestog veka izgradila niz tvrđava i vojnih objekata duž cele Boke Kotorske. Služile su da zaštite granicu sa tadašnjom kraljevinom Crnom Gorom. Većina njih je napuštena. Austrougarska vojska je prilikom povlačenja dizala tvrđave u vazduh.

Staza nije strma, jer su staze građene poštujući pravilo da nagib nikada ne bude veći od 15%.

U jednom trenutku smo došli do usamljenog domaćinstva gde živi jedan deda.
Objasnio nam je kuda da nastavimo da dođemo do tvrđave.

Staza nije više išla uz liticu. Nastavili smo i posle oko 30min došli do tvrđave.

Tvrđava je dosta urušena. Preciznost kojom su izgrađeni zidovi je veoma impresivna. Kamen je neverovatno precizno i uredno oblikovan i slagan.
Pružao se prelep pogled u svim pravcima.

Vratili smo se istim putem nazad.

{% include gpx-map-array.html map_id="boka-kotorska" gpx_files="./sanik-tvrdjava.gpx" %}