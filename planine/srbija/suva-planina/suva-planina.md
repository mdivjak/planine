---
layout: default
---

# Suva planina

## Trem od Bojaninih voda

**Start:** [lokacija](https://maps.app.goo.gl/nNBZEGeWFG5ByekE8)

Staza kreće od Bojaninih voda.
Put je u dosta lošem stanju poslednjih nekoliko kilometara.
Na startu staze je bilo dosta razbacanog smeća.

Staza je jasno obeležena i lako se prati, bez skretanja i raskrsnica, vodi pravo kroz šumu. Na pola puta izlazi se na greben Suve planine prekriven livadom, gde je duvao jak vetar. Uspon na Trem od Bojaninih voda poznat je po nekoliko lažnih vrhova, ali mi nismo imali taj problem. Samo smo išli pravo do vrha na kom se nalazi mala piramida.

{% include gpx-map-array.html map_id="trem" gpx_files="./trem-bojanine-vode.gpx" %}

## Kampovanje na Pasarelu

**Start:** [Manastir Svetog Dimitrija](https://maps.app.goo.gl/BNXv6QZRDnuwiJti7)

Ovo je bilo moje prvo kampovanje na planini gde smo nosili svu opremu sa sobom.
Namera nam je bila da vidimo da li smo spremni za Highlander.

Krenuli smo od manastira Svetog Dimitrija kod sela Divljana.
Staza je široka, bezbedna i ide konstantno uzbrdo. Nije naročito strma.
Posle nekih 7km smo naišli na letnjikovac sa stolom, klupama i feromonskim klopkama za potkornjak.
Posle 300m je bila neka kućica, a posle još 300m prostrana livada sa stolom, klupama i šipkom za zgibove.
Nakon tog letnjikovca staza postaje strmija. Nakon sat vremena se izbija kod napuštenog nedovršenog planinarskog doma kod vrha Smrdan.
Vrh Pasarelo je nekih 15ak minuta odatle. Trebalo nam je nekih 6h da se popnemo sa rančevima od po 15kg.

Nastavili smo još malo posle Pasarela jer smo imali još vremena dok ne padne mrak. U povratku ka Pasarelu smo sreli divlje konje koje smo malo i pomazili. Jedan od njih je bio  nervozan i pobegao od nas.

Te večeri, kada smo postavili šator i spremali se da legnemo, ponovo su nam prišli divlji konji. Nervozni konj se približavao šatoru, ne reagujući na naše vikanje i lampe. Oterali smo ga tek kada smo počeli da lupamo štapovima. Posle nekih pola sata smo čuli izuzetno glasan krik nervoznog konja. Bio je sve nervozniji. Spakovali smo šator i prespavali u napuštenom planinarskom domu kod vrha Smrdan.

Ujutru smo doručkovali. Nismo sreli konje i spustili smo se nazad do manastira bez problema.

{% include gpx-map-array.html map_id="pasarelo-kampovanje" gpx_files="./dan1-pasarelo.gpx,./dan1-bezanje.gpx,./dan2-pasarelo-spustanje.gpx" %}