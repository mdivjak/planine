---
layout: default
---

# Lazarev kanjon

**Start:** [Kod Lazareve pećine](https://maps.app.goo.gl/EbJsm6Kse9oszYtj6)

Lazarev kanjon je jedno od najvećih staništa poskoka u Evropi.
Zbog toga se obilazi isključivo u jesen.

Postoje staze koje obilaze vidikovce koji gledaju na kanjon.
Te staze su bezbedne.
Prolazak kroz sam kanjon ne treba pokušavati bez vodiča.
Teren je dosta kamenit, izlazak iz kanjona nije jednostavan, markiran niti jasan u svim trenucima.
GPS signal u kanjonu je neprecizan i nepouzdan.

Staza kreće od parkinga kod ulaza u Lazarevu pećinu.
Kanjon počinje već nakon 5-10min hoda.

Kroz kanjon nema vode u jesen.
U početku je skroz prohodan, ali posle 3km se dolazi do jednog dela koji je neprohodan zbog velikih stena.
U tom delu se staza penje desno uz strmu padinu.
Taj deo je nezgodan i može biti opasan.
Vodiči su postavili uže vezano za par stabala kako bismo lakše prošli.
Videli su se tragovi odronjavanja i vodiči su pokrenuli manji odron dok su postavljali uže.

Nakon tog dela je prohodno.
Dok smo prolazili kroz kanjon par puta se odronilo manje kamenje sa visine.
Verovatno su ih pokrenule divokoze.

Videli smo nekoliko pećina usput.
Izlazak iz kanjona nije markiran niti baš jednostavan za navigaciju.

Nakon što se izađe iz kanjona, ide se širokim makadamom.
Posle par kilometara se dođe do prelepog vidikovca koji je na info tablama označen kao "Vidikovac 1".
Nakon njega se skrene sa širokog puta u šumu desno.To skretanje je markirano.
Ta šumska staza vodi do vidikovca "Vidikovac 2".
Vidikovci mogu da se obiđu i kolima.

Staza je nakon toga izbetonirana i prolazi kroz šumu.
Posle 15-tak minuta se stiže do parkinga kod Lazareve pećine.

**Uspon je oko 600m. Statistika iz gpxa nije tačna.**

{% include gpx-map-array.html map_id="lazarev-kanjon" gpx_files="./lazarev-kanjon.gpx" %}