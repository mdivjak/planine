---
layout: default
---

# Stara planina

## Babin zub - Midžor - Topli do - Babin zub

**Start:** [lokacija](https://maps.app.goo.gl/nNeuCdBDuembCJgD7)

Ovo je bila dvodnevna tura.

Prvog dana smo bili smešteni u planinarskom domu Babin zub. Išli smo od Babinog zuba do Midžora i spustili se do sela Topli do.

Staza do Midžora nije naporna i većim delom je široka i pregledna. Naša tura je bila u magli, pa je vidljivost bila oko trideset metara. Pred kraj staze, uspon do vrha Midžor je strm. Dalje smo pratili GPX fajl jer nije bilo markacija. Prošli smo pored krda divljih konja. Na pola spusta, ispod oblaka, ukazao se prelep pogled na Staru planinu. Od tada je staza bila jasno uočljiva.

Spustili smo se u Topli do i prespavali u Etno centru Topli do. Domaćini iz Pirota su bili vrlo ljubazni. Kuće su stare i selo je gotovo napušteno. Domaćini su kupili i renovirali dve kuće koje iznajmljuju. Iz sela vode staze do različitih vodopada na Staroj planini. Ovaj smeštaj je dobra opcija da se dođe na leto i obiđu razni vodopadi po Staroj planini.

Drugog dana smo se vraćali do Babinog zuba. Staza je zapravo šumski put koji ide sve do skijališta. Celom dužinom je prohodna. Na jednom delu se pokrenulo klizište pre 5-6 godina. U tom delu je put oštećen, ali su utabane staze preko kojih ljudi prelaze klizište. Nije opasno za prelaženje.

{% include gpx-map-array.html map_id="stara-planina" gpx_files="./babin-zub-midzor-topli-do.gpx,./topli-do-babin-zub.gpx" %}

## Tri čuke

**Start:** [lokacija](https://maps.app.goo.gl/zGG8uW9j8Z7n1AZz8)

Start je nakon vožnje makadamom posle sela Dojkinci.
Makadam je u solidnom stanju, ali je bolje preći ga džipom.
Čuli smo da ima ljudi iz sela koji prevoze planinare džipom.

Staza je široka i ide do prevoja Beleđe.
Nakon toga izlazi ubrzo na greben.
Staza prati granicu između Srbije i Bugarske.
Usput ima dosta pograničnih stubova koji označavaju granicu i koji su nam služili za orijentaciju jer je bilo maglovito.
Staza prolazi pored razrušene karaule.
Pred sam vrh staza je strmija kad se izlazi na Tri čuke.
Nema nikakvih opasnosti.

{% include gpx-map-array.html map_id="tri-cuke" gpx_files="./dojkinci-tri-cuke.gpx" %}

## Ponor

**Start:** [lokacija](https://maps.app.goo.gl/x2dhwDa6KBBoNWj7A)

Staza je široka i lako uočljiva.
Ide pored potoka i posle padinama Stare planine do doline gde je Ponor.
Može se sići do Ponora.
Nije opasno, ali je poslednjih 30m dosta strmo i može biti klizavo doći do vodopada. 

{% include gpx-map-array.html map_id="ponor" gpx_files="./dojkinci-ponor.gpx" %}